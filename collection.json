{
    "0": {
        "title": "蝉",
        "author": "虞世南",
        "content": "垂錗饮清露，流响出疏桐。居高声自远，非是藉秋风。"
    },
    "1": {
        "title": "秋夜喜遇王处士",
        "author": "王绩",
        "content": "北场芸藿罢，东皋刈黍归。相逢秋月满，更值夜萤飞。"
    },
    "2": {
        "title": "入朝洛堤步月",
        "author": "上官仪",
        "content": "脉脉广川流，驱马历长洲。鹊飞山月曙，蝉噪野风秋。"
    },
    "3": {
        "title": "于易水送人",
        "author": "骆宾王",
        "content": "此地别燕丹，壮士发冲冠。昔时人已没，今日水犹寒。"
    },
    "4": {
        "title": "山中",
        "author": "王勃",
        "content": "长江悲已滞，万里念将归。况属高风晚，山山黄叶飞。"
    },
    "5": {
        "title": "渡汉江",
        "author": "宋之问",
        "content": "岭外音书绝，经冬复历春。近乡情更怯，不敢问来人。"
    },
    "6": {
        "title": "闺怨",
        "author": "沈如筠",
        "content": "雁尽书难寄，愁多梦不成。愿随孤月影，流照伏波营。"
    },
    "7": {
        "title": "蜀道后期",
        "author": "张说",
        "content": "客心争日月，来往预期程。秋风不相待，先至洛阳城。"
    },
    "8": {
        "title": "汾上惊秋",
        "author": "苏頲",
        "content": "北风吹白云，万里渡河汾。心绪逢摇落，秋声不可闻。"
    },
    "9": {
        "title": "登鹳雀楼",
        "author": "王之涣",
        "content": "白日依山尽，黄河入海流。欲穷千里目，更上一层楼。"
    },
    "10": {
        "title": "春晓",
        "author": "孟浩然",
        "content": "春眠不觉晓，处处闻啼鸟。夜来风雨声，花落知多少？"
    },
    "11": {
        "title": "宿建德江",
        "author": "孟浩然",
        "content": "移舟泊烟渚，日暮客愁新。野旷天低树，江清月近人。"
    },
    "12": {
        "title": "终南望馀雪",
        "author": "祖咏",
        "content": "终南阴岭秀，积雪浮云端。林表明霁色，城中增暮寒。"
    },
    "13": {
        "title": "孟城坳",
        "author": "王维",
        "content": "新家孟城口，古木余衰柳。来者复为谁，空悲昔人有。"
    },
    "14": {
        "title": "白石滩",
        "author": "王维",
        "content": "清浅白石滩，绿蒲向堪把。家住水东西，浣纱明月下。"
    },
    "15": {
        "title": "辛夷坞",
        "author": "王维",
        "content": "木末芙蓉花，山中发红萼。涧户寂无人，纷纷开且落。"
    },
    "16": {
        "title": "竹里馆",
        "author": "王维",
        "content": "独坐幽篁里，弹琴复长啸。深林人不知，明月来相照。"
    },
    "17": {
        "title": "栾家濑",
        "author": "王维",
        "content": "飒飒秋雨中，浅浅石溜泻。跳波自相溅，白鹭惊复下。"
    },
    "18": {
        "title": "木兰柴",
        "author": "王维",
        "content": "秋山敛余晖，飞鸟逐前侣。彩翠时分明，夕岚无处所。"
    },
    "19": {
        "title": "漆园",
        "author": "王维",
        "content": "古人非傲吏，自阙经世务。偶寄一微官，婆娑数株树。"
    },
    "20": {
        "title": "鹿砦",
        "author": "王维",
        "content": "空山不见人，但闻人语响。返景入深林，复照青苔上。"
    },
    "21": {
        "title": "柳浪",
        "author": "王维",
        "content": "分行接绮树，倒影入清漪。不学御沟上，春风伤别离。"
    },
    "22": {
        "title": "鸟鸣涧",
        "author": "王维",
        "content": "人闲桂花落，夜静春山空。月出惊山鸟，时鸣春涧中。"
    },
    "23": {
        "title": "山中送别",
        "author": "王维",
        "content": "山中相送罢，日暮掩柴扉。春草明年绿，王孙归不归？"
    },
    "24": {
        "title": "杂诗",
        "author": "王维",
        "content": "君自故乡来，应知故乡事。来日绮窗前，寒梅著花未？"
    },
    "25": {
        "title": "相思",
        "author": "王维",
        "content": "红豆生南国，春来发几支。愿君多采撷，此物最相思。"
    },
    "26": {
        "title": "静夜思",
        "author": "李白",
        "content": "床前明月光，疑是地上霜。举头望明月，低头思故乡。"
    },
    "27": {
        "title": "秋浦歌",
        "author": "李白",
        "content": "白发三千丈，缘愁似个长。不知明镜里，何处得秋霜？"
    },
    "28": {
        "title": "陪侍郎叔游洞庭醉后三首",
        "author": "李白",
        "content": "铲却君山好，平铺湘水流。巴陵无限酒，醉杀洞庭秋。"
    },
    "29": {
        "title": "独坐敬亭山",
        "author": "李白",
        "content": "众鸟高飞尽，孤云独去闲。相看两不厌，只有敬亭山。"
    },
    "30": {
        "title": "忆东山",
        "author": "李白",
        "content": "不向东山久，蔷薇几度花。白云还自散，明月落谁家？"
    },
    "31": {
        "title": "劳劳亭",
        "author": "李白",
        "content": "天下伤心处，劳劳送客亭。春风知别苦，不遣柳条青。"
    },
    "32": {
        "title": "小长干曲",
        "author": "崔国辅",
        "content": "月暗送湖风，相寻路不通。菱歌唱不彻，知在此塘中。"
    },
    "33": {
        "title": "江南曲",
        "author": "储光义",
        "content": "日暮长江里，相邀归渡头。落花如有意，来去逐轻舟。"
    },
    "34": {
        "title": "逢雪宿芙蓉山主人",
        "author": "刘长卿",
        "content": "日暮苍山远，天寒白屋贫。柴门闻犬吠，风雪夜归人。"
    },
    "35": {
        "title": "听弹琴",
        "author": "刘长卿",
        "content": "泠泠七弦上，静听松风寒。古调虽自爱，今人多不弹。"
    },
    "36": {
        "title": "送灵澈上人",
        "author": "刘长卿",
        "content": "苍苍竹林寺，杳杳钟声晚。荷笠带夕阳，青山独归远。"
    },
    "37": {
        "title": "绝句二首其一",
        "author": "杜甫",
        "content": "迟日江山丽，春风花草香。泥融飞燕子，沙暖睡鸳鸯。"
    },
    "38": {
        "title": "绝句二首其二",
        "author": "杜甫",
        "content": "江碧鸟逾白，山青花欲燃。今春看又过，何日是归年？"
    },
    "39": {
        "title": "八阵图",
        "author": "杜甫",
        "content": "功盖三分国，名成八阵图。江流石不转，遗恨失吞吴。"
    },
    "40": {
        "title": "华子岗",
        "author": "裴迪",
        "content": "日落松风起，还家草露晞。云光侵履迹，山翠拂人衣。"
    },
    "41": {
        "title": "题红叶",
        "author": "韩氏",
        "content": "流水何太急，深宫尽日闲。殷勤谢红叶，好去到人间。"
    },
    "42": {
        "title": "塞下曲六首其二",
        "author": "卢纶",
        "content": "林暗草惊风，将军夜引弓。平明寻白羽，没在石棱中。"
    },
    "43": {
        "title": "塞下曲六首其三",
        "author": "卢纶",
        "content": "月黑雁飞高，单于夜遁逃。欲将轻骑逐，大雪满弓刀。"
    },
    "44": {
        "title": "登鹳雀楼",
        "author": "畅当",
        "content": "迥临飞鸟上，高出世尘间。天势围平野，河流入断山。"
    },
    "45": {
        "title": "新嫁娘词",
        "author": "王建",
        "content": "三日入厨下，洗手作羹汤。未谙姑食性，先遣小姑尝。"
    },
    "46": {
        "title": "夜雪",
        "author": "白居易",
        "content": "已讶衾枕冷，复见窗户明。夜深知雪重，时闻折竹声。"
    },
    "47": {
        "title": "悯农二首其一",
        "author": "李绅",
        "content": "春种一粒粟，秋收万颗籽。四海无闲田，农夫犹饿死。"
    },
    "48": {
        "title": "悯农二首其二",
        "author": "李绅",
        "content": "锄禾日当午，汗滴禾下土。谁知盘中餐，粒粒皆辛苦。"
    },
    "49": {
        "title": "江雪",
        "author": "柳宗元",
        "content": "千山鸟飞绝，万径人踪灭。孤舟蓑笠翁，独钓寒江雪。"
    },
    "50": {
        "title": "行宫",
        "author": "元稹",
        "content": "寥落古行宫，宫花寂寞红。白头宫女在，闲坐说玄宗。"
    },
    "51": {
        "title": "剑客",
        "author": "贾岛",
        "content": "十年磨一剑，霜刃未曾试。今日把示君，谁有不平事？"
    },
    "52": {
        "title": "访隐者不遇",
        "author": "贾岛",
        "content": "松下问童子，言师采药去。只在此山中，云深不知处。"
    },
    "53": {
        "title": "马诗",
        "author": "李贺",
        "content": "大漠沙如雪，燕山月似钩。何当金络脑，快走踏清秋。"
    },
    "54": {
        "title": "乐游原",
        "author": "李商隐",
        "content": "向晚意不适，驱车登古原。夕阳无限好，只是近黄昏。"
    },
    "55": {
        "title": "雪",
        "author": "罗隐",
        "content": "尽道丰年瑞，丰年事若何？长安有贫者，为瑞不宜多。"
    },
    "56": {
        "title": "春怨",
        "author": "金昌绪",
        "content": "打起黄莺儿，莫教枝上啼。啼时惊妾梦，不得到辽西。"
    },
    "57": {
        "title": "题玉泉溪",
        "author": "湘驿女子",
        "content": "红树醉秋色，碧溪弹夜弦。佳期不可再，风雨杳如年。"
    },
    "58": {
        "title": "幽恨诗",
        "author": "安邑坊女",
        "content": "卜得上峡日，秋江风浪多。巴陵一夜雨，肠断木兰歌。"
    },
    "59": {
        "title": "答人",
        "author": "太上隐者",
        "content": "偶来松树下，高枕石头眠。山中无历日，寒尽不知年。"
    }
}